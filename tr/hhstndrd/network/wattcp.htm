<!DOCTYPE html>
<html lang="tr">
<head>
<title>FreeDOS ile Ağa Bağlanmak - WatTCP/Watt-32</title>
<meta http-equiv="content-type" content="text/html;charset=UTF-8">
</head>
<body>
<h1><a name="top"></a>FreeDOS ile Ağa Bağlanmak - WatTCP/Watt-32</h1>
<h2><a name="zzz"></a>Genel Bakış:</h2>
<pre>
  Waterloo TCP (WatTCP), 1990 ila 1992 senelerinde Ontario'daki (Kanada)
  Waterloo Üniversitesi'nde yazılmıştır. Yazar, o zaman Mühendislik
  Fakültesinde bir geliştirici, günümüzde ise üniversitenin <b>Mühendislik
  Bilgi İşlem Müdürü</b> olan Erick Engelke'dir (bkz.: http://www.eng.
  uwaterloo.ca/~erick/ (*01)</b>).
  WatTCP'nin çekirdek TCP yazılımı Geoffrey H. Cooper'ın TinyTCP
  programına dayalıydı.
  WatTCP, aslen kendi özel kamu malı lisansı kapsamında yayınlanmıştı
  - ikili ve kaynak dosyalar ücretsiz kullanılabiliyordu, dağıtım sadece
  ticari olmayan amaçlara izin veriyordu. 2004 senesinde Erick Engelke
  bu yazılımı GNU LGPL kapsamına aldı. WatTCP, Erick Engelke'nin <b>kişisel
  sitesinde</b> bulunabilir (<b>http://www.erickengelke.com/wattcp/index.
  html (*02)</b>). Yazılımın kendisi özgür olsa da, WatTCP Programcı
  Referansı <b>50$ karşılığında PDF olarak satılmaktadır</b> (bkz.:
  <b>http://www.erickengelke.com/wattcp/docs.shtml (*03)</b>).
  WatTCP, Bergen, Norveç'te 1999 senesinde Gisle Vanem tarafından 32 bite
  taşınmıştır. Bu taşımanın adı şudur: <b>Watt-32</b> (bkz.: <b>http://home.
  broadpark.no/~gvanem/ (*04)</b>). Korumalı 32 bit kiple 16 bit gerçek
  kipi destekler. Sitede ikili dosyaları, kaynak kodu ve belgelendirmeyi
  indirebilirsiniz. Watt-32 yığınını kullanan daha fazla ikili <b>burada</b>
  bulunabilir (bkz.: <b>http://www.filegate.net/utiln/utilnet/wt32apps.zip
  (*05)</b>). Bir <b>geliştirici forumu</b> mevcuttur (bkz.: <b>http://tech.groups.
  yahoo.com/group/watt-32/messages/2617?viscount=-30&amp;l=1 (*06)</b>), bu
  forum hâlâ etkindir. WatTCP ile Watt-32 harici <a href="../network/ldtcpipk.htm">TCP/IP Çekirdekleri</a>
  değildir. Her ikisi de programcılar için sadece <b>kütüphane</b> takımıdır -
  programcılar bu kütüphaneleri kendi uygulamalarına <a href="../network/tcpip.htm">TCP/IP</a> işlevleri
  eklemek için kullanabilirler. WatTCP paketi, yerleşik WatTCP çekirdeği
  bulunduran bu gibi "ping", "finger", "whois" veya "lpr" uygulamalarını
  içerir.
  Birçok önemli DOS <a href="../network/network.htm">ağ</a> uygulamaları WatTCP kütüphanelerini kullanır, buna
  örnek olarak <a href="../network/tcpip_ap.htm#ccc">Arachne</a> veya <a href="../network/tcpip_ap.htm#eee">SSH2DOS</a> gösterilebilir. Bu uygulamaların bir
  listesi, "<b>DOS Solutions</b>" sitesinde mevcuttur (<b>http://www.dossolutions
  .pwp.blueyonder.co.uk/wattcp.htm (*07)</b>).
</pre>
<h2><a name="aaa"></a>Kurulum ve yapılandırma:</h2>
<pre>
  WatTCP/Watt-32 çekirdeğini kullanmak için hiçbir şey indirmeye
  ihtiyacınız yoktur. Zaten uygulamalarda mevcuttur o. Gerekli olan tek
  şey ismi "WATTCP.CFG" olan ve her iki sürümde de temelde aynı olan bir
  yapılandırma dosyasıdır. Varsayılan değer olarak uygulamanın dizininde
  bulunur. Sabit IP adresleriyle çalışıyorsanız ayarlar şu şekildedir:
      --- WATTCP.CFG ---
      &num; Bunlar örnek değerlerdir:
      my_ip = 192.168.1.10
      netmask = 255.255.255.0
      nameserver = 192.168.1.1
      nameserver = 129.97.128.196
      nameserver = 129.97.128.1
      gateway = 192.168.1.1
      &num; Yapılandırmayı DHCP ile alıyorsanız satırın yorum işaretini silin
      &num; my_ip = dhcp
  Eğer ayarlarınızı bir DHCP sunucusu/yönlendiriciden alıyorsanız:
      --- WATTCP.CFG ---
      my_ip = dhcp
      netmask = 255.255.255.0
      gateway = 0.0.0.0
      domain_list = benim.domain.com
      &num; alan, geçit, ip, ad sunucusu DHCP ile ayarlanacaktır
  Şayet uygulama WATTCP.CFT ile aynı dizinde değilse, lütfen ona işaret
  etmek için set WATTCP.CFG=\dosyaya\yol komutunu kullanın (<a href="../batch/autoexec.htm">AUTOEXEC.BAT</a>
  dosyasında).
  Kullanılan uygulamalara göre ilave ayarlar gerekebilir. WatTCP
  programlarına daha derin bir giriş <b>burada</b> bulunabilir
  (bkz.: <b>http://www.web.archive.org/web/20080329105946/http://www.
  smashco.com/wattcp.asp (*08)</b>).

  <b>(*01) Tamam</b>
  <b>(*02) https://web.archive.org/web/20100414105959/http://
        www.erickengelke.com/wattcp
        and: http://www.erickengelke.com/history.html</b>
  <b>(*03) ?</b>
  <b>(*04) http://www.watt-32.net/</b>
  <b>(*05) Tamam</b>
  <b>(*06) https://groups.io/g/watt-32/message/1</b>
  <b>(*07) https://web.archive.org/web/20090509205846/http://
        www.dossolutions.pwp.blueyonder.co.uk/wattcp.htm</b>
  <b>(*08) Tamam</b>
</pre>
<hr>
<pre>
  <b>Telif hakkı &copy; 2007 Ulrich Hansen, Mainz (Almanya), 2010 ve 2020
  senelerinde W.Spiegl tarafından değiştirilmiştir.</b>
  <b>2023 senesinde Berki Yenigün tarafından tercüme edilmiştir.</b>
  Daha fazla bilgi için <a href="../network/intro.htm#ddd">buraya bakın</a>.

  Bu belgeyi kopyalama, dağıtma ve/veya değiştirme izni, GNU Özgür
  Belgeleme Lisansı'nın 1.2 veya Free Software Foundation tarafından
  yayınlanan daha yeni bir sürümü kapsamında verilmiştir.
  Lisansın bir sureti, <a href="../other/fdl12.htm">"GNU Free Documentation License 1.2"</a>
  başlıklı bölümde mevcuttur.

</pre></body></html>
