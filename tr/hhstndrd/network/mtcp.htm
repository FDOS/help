<!DOCTYPE html>
<html lang="tr">
<head>
<title>FreeDOS ile Ağa Bağlanmak - mTCP</title>
<meta http-equiv="content-type" content="text/html;charset=UTF-8">
</head>
<body>
<h1><a name="top"></a>FreeDOS ile Ağa Bağlanmak - mTCP</h1>
<h2><a name="zzz"></a>mTCP:</h2>
<pre>
  2009 senesinde bir programcı ve DOS tutkunu <b>Michael B. Brutman</b>
  (bkz.: <b>http://www.brutman.com/ (*01)</b>), ismi b>"mTCP"</b> olan DOS
  için yeni bir <a href="../network/ldtcpipk.htm">TCP/IP Çekirdeği</a> yazmıştır (bkz.:
  <b>http://www.brutman.com/mTCP/ (*02)</b>).
  Çekirdeğini, 1983 senesinden kalma  bir <b>PCjr</b> üzerinde denemiştir
  (bkz.: <b>http://en.wikipedia.org/wiki/IBM_PCjr (*03)</b>). İnternet
  sitesine göre, boyutu küçük ve performansı yüksek modern bir <a href="../network/ldtcpipk.htm">TCP/IP</a>
  çekirdeği oluşturmak istemektedir.
  Program şimdiden çok iyi işlemektedir ve sık sık güncellenmektedir.
</pre>
<h2><a name="aaa"></a>Lisans:</h2>
<pre>
  mTCP Özgür Yazılımdır. 27 mayıs 2011 tarihinde Michael Brutmann onu
  GPL 3. sürüm kapsamında yayınlamıştır. Kaynak kodu şu adreste mevcuttur:
  <b>http://www.brutman.com/mTCP/mTCP.html (*04)</b>.
</pre>
<h2><a name="bbb"></a>Uygulamalar:</h2>
<pre>
  <a href="../network/wattcp.htm">WatTCP</a> gibi, mTCP de uygulama koduna bağlanan bir kütüphanedir, yani
  uygulamaya yerleşiktir. 2010 yazında aşağıdaki uygulamalar İnternet
  sitesinden edinilebiliniyorlardı:
    * dhcp.exe    -- DHCP istemcisi
    * ftpsrv.exe  -- FTP sunucusu
    * dnstest.exe -- DNS çözümleyicisi
    * ftp.exe     -- FTP istemcisi
    * ircjr.exe   -- IRC istemcisi
    * nc.exe      -- netcat yardımcı aracı
    * telnet.exe  -- Telnet
    * sntp.exe    -- NTP (Network Time Protocol yani Ağ Zaman Protokolü)
                     istemcisi
    * ping.exe    -- Ping yardımcı aracı
</pre>
<h2><a name="ccc"></a>Yapılandırma:</h2>
<pre>
  mTCP paket sürücüleri kullanır. Bir ortam değişkeni tarafından
  belirtilen bir yapılandırma dosyasına ihtiyaç duyar, mesela:
    set MTCPCFG=c:\mtcp\tcp.cfg
  Yapılandırma dosyası şuna benzer:
    --- TCP.CFG ---
    PACKETINT 0x60
    IPADDR 192.168.1.50
    NETMASK 255.255.255.0
    GATEWAY 192.168.1.1
    NAMESERVER 192.168.1.1
    MTU 1500
  Eğer ağınızda çalışan bir DHCP sunucunuz varsa, statik adresleri bir
  köşeye yazmanıza gerek yoktur. Bunun yerine, sadece paket sürücüsünün
  vektörünü ve makinenin ismini TCP.CFG dosyasında tanımlamanız gerekir:
    --- TCP.CFG ---
    PACKETINT 0x60
    HOSTNAME  PCjr
  Ardından, DHCP.EXE programını çalıştırın. Program sunucudan aldığı bütün
  verilerle yapılandırma dosyasını güncelleyecektir.
</pre>
<h2><a name="ddd"></a>Performans:</h2>
<pre>
  İlk testte mTCP'nin FTP uygulaması denenen diğer tüm programlardan daha
  hızlıydı. Aslında ikili bir dosyayı <a href="../network/tcpip_ap.htm#ccc">Arachne</a>'den yedi defa ve NCSA
  <a href="../network/history.htm#bbg">Telnet</a>'ten on kez daha hızlı indirdi!
  Testte kullanılan bilgisayar 33 Mhz işlemcili ve 20 MB RAM belleği
  bulunan bir Compaq Contura Aero 486SL idi. İşletim sitemi FreeDOS
  1.0'dı. İndirilen dosya 4 Megabayt boyutunda bir MP3 dosyasıydı.
  Sonuçlar:
    <a href="../network/mtcp.htm">mTCP</a> FTP                      15 s
    curl                          23 s
    <a href="../network/wattcp.htm">WatTCP</a> FTP                    51 s
    <a href="../network/wattcp.htm">Watt-32</a> FTP32                 51 s
    Datalight Sockets FTP istemcisi   69 s
    <a href="../network/tcpip_ap.htm#ccc">Arachne</a> 1.93                 104 s
    NCSA <a href="../network/history.htm#bbg">Telnet</a> FTP              149 s
    <a href="../network/history.htm#bbh">CUTCP</a> FTP v. 2.2             155 s
    <a href="../network/tcpip_ap.htm#ddd">EZ-NOS2</a>                      231 s
  Tabii ki sonuçlar testte kullanılan donanıma göre değişebilir. Mukayese
  için: daha modern bir dizüstü bilgisayarda (IBM X60T, 3 GB RAM, İS:
  Ubuntu 8.04) aynı dosya FileZilla ile beş saniyede indirilmiştir.
</pre>
<h2><a name="eee"></a>Sonuç:</h2>
<pre>
  mTCP iyi bir şekilde çalışmaktadır. Performansı çok umut vericidir.
  2011 senesinde Özgür Yazılım olarak yayınlanması FreeDOS için ileriye
  doğru önemli bir adım olmuştur. mTCP'nin geliştirilmesi DOS ve DOS ile
  ağa bağlanmayla ilgilenen herkes tarafından yakından izlenmelidir.

  <b>(*01) Tamam</b>
  <b>(*02) Tamam</b>
  <b>(*03) Tamam</b>
  <b>(*04) Tamam</b>
</pre>
<hr>
<pre>
  <b>Telif hakkı &copy; 2007 Ulrich Hansen, Mainz (Almanya), 2010 ve 2020
  senelerinde W.Spiegl tarafından değiştirilmiştir.</b>
  <b>2023 senesinde Berki Yenigün tarafından tercüme edilmiştir.</b>
  Daha fazla bilgi için <a href="../network/intro.htm#ddd">buraya bakın</a>.

  Bu belgeyi kopyalama, dağıtma ve/veya değiştirme izni, GNU Özgür
  Belgeleme Lisansı'nın 1.2 veya Free Software Foundation tarafından
  yayınlanan daha yeni bir sürümü kapsamında verilmiştir.
  Lisansın bir sureti, <a href="../other/fdl12.htm">"GNU Free Documentation License 1.2"</a>
  başlıklı bölümde mevcuttur.

</pre></body></html>
