<!DOCTYPE html>
<html lang="tr">
<head>
<title>FreeDOS ile Ağa Bağlanmak - TCP/IP Çekirdeğini (Yığın) Yüklemek</title>
<meta http-equiv="content-type" content="text/html;charset=UTF-8">
</head>
<body>
<h1><a name="top"></a>FreeDOS ile Ağa Bağlanmak - TCP/IP Çekirdeğini (Yığın) Yüklemek</h1>
<h2><a name="zzz"></a>Genel Bakış</h2>
<pre>
  Modern işletim sistemlerinde, kendi <a href="../network/tcpip.htm">TCP/IP</a> çekirdekleri halihazırda
  yerleşiktir: Microsoft sistemleri, Windows 95'den beri "Winsock" ile
  sağlanırlar. GNU/Linux ile ise TCP/IP yığını Linux çekirdeğinin bir
  parçasıdır. Ancak DOS böyle bir çekirdek içermez. Dolayısıyla paket
  sürücümüzü kurduktan sonra TCP/IP çekirdeğini bir düşünmemiz gerekir.
</pre>
<h2><a name="aaa"></a>Nasıl çalışır</h2>
<pre>
  TCP/IP çekirdeği aynı zamanda "yığın" (yani stack) veya "protokol
  yığını" olarak adlandırılır, çünkü iki katmandan oluşur: IP ve TCP. IP,
  donanım sürücüsü üzerinde çalışır ve <a href="../network/network.htm">ağ</a> uygulamalarına bir arayüz
  sağlar. DOS için çeşitli TCP/IP çekirdekleri mevcuttur.
    (TCP/IP çekirdeğinin resmi)
  Yukarıdaki resimde görebileceğimiz üzere, ya harici programlar olarak,
  ya da uygulamalara yerleşik olarak çalışırlar.
    * Harici bir TCP/IP çekirdeği, tipik olarak <a href="../batch/autoexec.htm">AUTOEXEC.BAT</a> veya
      bir toplu iş dosyası ile başlatılır. Bellekte yerleşik olarak kalır,
      böylece mesela ping taleplerini cevaplayabilir.
    * Diğer <a href="../network/network.htm">ağ</a> uygulamaları, TCP/IP
      çekirdek işlevleri halihazırda gömülü olarak sağlanırlar ve harici
      yerleşik bir çekirdeğe ihtiyaç duymazlar. Gömülü TCP/IP çekirdeği
      bulunan bir uygulamanın avantajı, kıymetli DOS belleği harcayan
      başka bir sürücüye ihtiyaç duymamasıdır.
      Diğer taraftan <a href="../network/tcpip.htm">TCP/IP</a> işlevleri, <a href="../network/network.htm">ağ</a> uygulamasınınkilerle sınırlıdır
      ve sadece bu uygulama çalıştığı sürece sağlanırlar.
</pre>
<h2><a name="bbb"></a>Gerekli yapılandırma</h2>
<pre>
  Her TCP/IP çekirdeğinin, IP adresi, ağ maskesi, ad sunucuları ve ağ
  geçidi <a href="../network/network.htm">ağa</a> dair genel bilgilerle yapılandırılması gerekir veya bu
  verilerin BOOTP veya DHCP sunucusundan alınmaları gerekir.
</pre>
<h2><a name="ccc"></a>Örnekler</h2>
<pre>
  DOS için harici TCP/IP çekirdeklerine örnekler şunlardır:
    * Ücretsiz Trumpet TCP çekirdeği <a href="../network/ntcpdrv.htm">NTCPDRV</a>.EXE,
    * <a href="../network/novell.htm">Novell</a> NetWare TCPIP.EXE'nin TCP/IP çekirdeği,
    * Microsoft <a href="../network/msclient.htm">MS istemcisinin</a> TCPTSR.EXE ve
    * FTP Software Inc.'in ETHDRV.EXE programları.
  DOS uygulamalarına gömülü TCP/IP çekirdeklerine örnekler şunlardır:
    * <a href="../network/wattcp.htm">WatTCP</a>, ki mesela "<a href="../network/tcpip_ap.htm#ccc">Arachne</a>" grafik tarayıcısına gömülüdür,
    * 2009 senesinde yazılmış <a href="../network/mtcp.htm">mTCP</a> çekirdeği,
    * bu programın bir parçası olan <a href="../network/history.htm#bbf">KA9Q</a> çekirdeği,
    * NCSA <a href="../network/history.htm#bbg">Telnet</a> kernel çekirdeği, ki bu uygulama takımında
      bulunan programlarla beraber sağlanır,
    * <a href="../network/history.htm#bbh">CUTCP</a> çekirdeği ve
    * Minnesota Üniversitesi yığını, ki "<a href="../network/history.htm#bbi">MINUET</a>"'in bir parçasıdır.
  <b>DOS ağ uygulamalarının yarısından fazlası <a href="../network/wattcp.htm">WatTCP</a> çekirdeğini</b> kullanır,
     bunu eski bilgisayarlar sitesinden Jeffrey L. Hayes söylemiştir
  <b>http://www.oldskool.org (*01)</b> (bkz.: <b>ftp://ftp.oldskool.org/pub/tvdog/
  internet/readme.txt (*02)</b>).
  Yani çoğumuzun bir TCP/IP çekirdeği kurmasına gerek bile olmayacaktır.
  Bundan ziyade bu ağ uygulamaları için sadece WATTCP.CFG yapılandırma
  dosyasına dikkat etmemiz gerekecektir.
  Gelecek bölüm, <a href="../network/wattcp.htm">WatTCP</a> ve bunun halefi <a href="../network/wattcp.htm">Watt-32</a>'yi daha yakından
  inceleyecektir. Ardından yegane özgürce indirilebilen TCP/IP çekirdeği
  olan <a href="../network/ntcpdrv.htm">NTCPDRV</a>'yi inceleyeceğiz. Sonrasında diğer TCP/IP çekirdeklerine
  kısaca bakacağız.
    * [<a href="../network/wattcp.htm">WatTCP/Watt-32</a>]
    * [<a href="../network/ntcpdrv.htm">TCPDRV</a>]/[<a href="ntcpdrv.htm">NTCPDRV</a>]
    * [<a href="../network/mtcp.htm">mTCP</a>]
    * [<a href="../network/ot_tcpip.htm">Diğerleri</a>]

  <b>(*01) Tamam</b>
  <b>(*02) Tamam</b>
</pre>
<hr>
<pre>
  <b>Telif hakkı &copy; 2007 Ulrich Hansen, Mainz (Almanya), 2010 ve 2020
  senelerinde W.Spiegl tarafından değiştirilmiştir.</b>
  <b>2023 senesinde Berki Yenigün tarafından tercüme edilmiştir.</b>
  Daha fazla bilgi için <a href="../network/intro.htm#ddd">buraya bakın</a>.

  Bu belgeyi kopyalama, dağıtma ve/veya değiştirme izni, GNU Özgür
  Belgeleme Lisansı'nın 1.2 veya Free Software Foundation tarafından
  yayınlanan daha yeni bir sürümü kapsamında verilmiştir.
  Lisansın bir sureti, <a href="../other/fdl12.htm">"GNU Free Documentation License 1.2"</a>
  başlıklı bölümde mevcuttur.

</pre></body></html>
