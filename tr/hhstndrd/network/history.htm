<!DOCTYPE html>
<html lang="tr">
<head>
<title>FreeDOS ile Ağa Bağlanmak - DOS ağlarının tarihçesi</title>
<meta http-equiv="content-type" content="text/html;charset=UTF-8">
</head>
<body>
<h1><a name="top"></a>FreeDOS ile Ağa Bağlanmak - DOS ağlarının tarihçesi</h1>
<h2><a name="zzz"></a>DOS neden ağ desteksiz sağlanıyordu</h2>
<pre>
  IBM Personal Computer (PC), IBM'in pazarını VisiCalc ve Wordstar gibi
  ofis uygulamalarıyla tehdit eden Apple II'ye bir cevap olarak 12 ağustos
  1981 tarihinde piyasaya sürüldü. PC için işletim sistemini çok kısa bir
  süre zarfında hazırlanmak zorunda kalınmıştı, Digital Research (DR)
  kendi "Control Program for Micros" (CP/M) programlarını IBM'e lisanslama
  fırsatını geri teptikten sonra.
  Yeni bir yazılım şirketi olan Microsoft, ki işin başında sadece BASIC ve
  Fortran gibi dil yorumlayıcıları ve derleyiciler sağlamayı amaç
  edinmişti, boşluğu doldurdu. Microsoft CP/M benzeri bir İS prototipini
  üç ay içinde sağlamayı kabul etti. Seattle Computer şirketinin "Quick
  and Dirty OS" (QDOS) programını satın alıp IBM'in beklentilerini
  karşılayacak şekilde uyarladı. "Microsoft Disk Operating System" işletim
  sisteminin 1.0 sürümü (MS-DOS, IBM tarafından "PC DOS" olarak da
  pazarlanmıştır) 4000 satır kod içeriyordu. <a href="../network/network.htm">Ağa bağlanma</a> kabiliyeti
  hiç yoktu ve diğer işlevler çok daha önemli olarak kabul edilmiş
  olabilirdi: ilk DOS sabit diskleri yönetmeyi bile bilmiyordu. Microsoft
  aynı zamanda başarısının kilometre taşları olacak uygulamalar üzerinde
  çalışmakla da meşguldü: "Multiplan"/"Excel" ile "Word".
  <a href="../network/network.htm">Ağa bağlanma</a> işlevleri DOS'ın
  halefi OS/2'ye ertelenmiş gibi durmaktaydı, ki bu işletim sistemi resmi
  olarak Microsoft ile IBM tarafından 1985 senesinde duyurulmuştu (ve 1987
  senesinde yayınlanmıştı). Aynı zamanda Microsoft, 1983 senesinden beri
  IBM PC için piyasada olan bir UNIX türü olan XENIX'i sağlıyordu.
  Bu, başkaları için süre sağladı. DOS ile <a href="../network/network.htm">ağa bağlanmak</a> için iki
  yaklaşım mevcuttu ve bunlar "PC merkezli" ve "UNIX merkezli" olarak
  adlandırılabilir.(<b>http://www.sju.edu/~jhodgson/netw/kw_hwk4.html (*01)</b>).
    * "PC merkezli" yaklaşım, bir grup PC'yi dosya ve kaynak (mesela
       yazıcılar) paylaşmak için <a href="../network/network.htm">ağa bağlamak</a> manasına gelir.
    * "UNIX merkezli" yaklaşım, standart UNIX <a href="../network/network.htm">ağ</a> programlarının DOS
      sürümlerinin oluşturulması ve bunların LAN veya İnternet üzerinden
      UNIX benzeri hizmetleri veya onlara erişimi sağlamak anlamına gelir
      (ki işin sonunda bu da dosya ve kaynak paylaşımı demektir).
</pre>
<h2><a name="aaa"></a>"PC merkezli" yaklaşım</h2>
<pre>
  <b><a href="../network/novell.htm">Novell</a> NetWare</b>

  1985 senesinde <a href="../network/novell.htm">Novell</a>, ki öncesinde CP/M sistemleri için donanım
  üreticisiydi, PC için "NetWare 86" (v 1.5) ürününü piyasaya sürdü. AT
  için bir sürüm "NetWare 286" (v 2.0) ile bunu 1986 senesinde takip etti.
  <a href="../network/novell.htm">Novell</a> bilgisayarları istemci/sunucu modeline göre ağa bağlıyordu:
  MS DOS ve bellekte yerleşik kalan (TSR) <a href="../network/novell.htm">Novell</a> yazılımı kullanan
  istemciler, "<a href="../network/novell.htm">Novell</a> NetWare Sunucu" çalıştıran bir sunucuda "oturum
  açabiliyorlardı". Bu sunucu, <a href="../network/network.htm">ağı</a> yöneten ve paylaşımlı cihazlara
  yani disk sürücüler ve yazıcılara erişimi kontrol etmek için seçili bir
  makineydi. Bağlantının ardından istemciler sunucudaki bir bölümü DOS
  üzerinde bir sürücü harfiyle eşleştirir ve bunu yerel bir sürücü gibi
  kullanabilirlerdi. Sunucuya bağlı yazıcıları da kullanabilirlerdi.
  İstemci ve sunucu <a href="../network/novell.htm">Novell'in</a> "Internetwork Packet Exchange/Sequenced
  Packet Exchange" (<a href="../network/ipxspx.htm">IPX/SPX protokolü</a>) üzerinden iletişim kuruyordu.
  Yazılım sürücü mimarisi "Open Datalink Interface" olarak adlandırılmıştı
  (<a href="../network/odi.htm">ODI</a>).
  NetWare doksanlı yılların ortasına kadar piyasada baskın bir konum elde
  etmişti.

  <b><a name="aab"></a>LAN MANAGER</b>
    (LAN yöneticisi resmi)
  1983 senesinde, <a href="../network/novell.htm">Novell</a>'den bağımsız bir şekilde, IBM ve Kaliforniyalı
  Sytek Inc. (1989 yılında Hughes tarafından satın alınmıştır
  <b>http://www.hughes.com/ (*02)</b>) <b>NetBIOS</b> ağ protokolünü
  geliştirdi. Bu, 72 ila 80 cihazlı küçük LAN kurulumları için tasarlandı.
  1985 senesinde IBM <b>NetBIOS</b> için bir öykünümcü üretti ki, ismi
  <a href="../network/cifs.htm">NetBEUI</a> (<b>NetBIOS</b> Extended User Interface) idi ve 260 cihaza
  kadar destek sağlıyordu. Aynı sene, Microsoft kendi <b>NetBIOS</b>
  uygulamasını piyasaya sürdü, adı MS-Net idi. Yaygın kullanılmadı. 1987
  senesinde şirket "Microsoft LAN Manager" 1.0 programını yayınladı - ilk
  ciddi <a href="../network/novell.htm">Novell</a> Netware rakibi olarak.
  <a href="../network/novell.htm">Novell</a> Netware gibi Microsoft'un LAN Manager'ı <b>istemci/</b>
  <b>sunucu</b> mimarisi kullanıyordu:
    * Sunucu işletim sistemi olarak OS/2 ve sunucu yazılımı olarak LAN
      Manager (Yerel Ağ Yöneticisi) kullanıyordu.
    * İstemci, işletim sistemi için DOS, OS/2 veya Macintosh kullanıyordu
      ve sunucu ile bağlantı için "LAN Manager istemcisi" veya
      "<a href="../network/msclient.htm">MS istemcisi</a>" kullanıyordu.
  1991 senesinden beri <b>"Server Message Block" (SMB)</b> protokolü LAN
  yöneticisine eklendiğinden, Microsoft <a href="../network/network.htm">ağları</a> <b>eşten eşe ağ</b>
  kabiliyeti de kazandı. Bu, 1993 senesinde yayınlanan Windows for
  Workgroups 3.11 ile kullanılmıştı. Bu mekanizma Windows kullanıcıları
  tarafından "Windows paylaşımı", "<a href="../network/network.htm">ağ</a> çevresi" veya
  "Workgroup" yani "çalışma grubu" olarak bilinir.
    (MS-DOS için çalışma grubu eklentisi resmi)
  Ekim 1993 tarihinde Microsoft, "Microsoft Workgroup Add-On for MS-DOS"
  yani "MS-DOS için çalışma grubu eklentisi" adlı bir araç yayınladı, ki
  bu DOS üzerinde aynı eşten eşe <a href="../network/network.htm">ağ</a> imkânlarına izin verdi. Bu
  araç artık satılmıyor olsa da, işlevlerinin çoğu hâlâ "<a href="../network/msclient.htm">MS client</a>"
  ve özel bir güncelleme olan "WG1049" (bkz.: <a href="../network/msclient.htm">MS istemcisi</a>) kullanarak
  elde edilebilir. Microsoft'un ağ yazılımları kendi <a href="../network/network.htm">ağ</a> sürücü modeli
  ile sağlanmıştır, ki ismi  "Network Driver Interface Specification"
  (<a href="../network/ndis.htm">NDIS</a>) şekindedir ve şirket bunu <a href="../network/3com.htm">3Com</a>
  ile beraber geliştirmiştir.
  LAN Manager, rakibi <a href="../network/novell.htm">Novell</a> Netware'i yenememiştir. Piyasaya
  ikinci olarak çıkmanın dezavantajına ilaveten bu, sunucuda OS/2 işletim
  sisteminin kurulması gerektiğinden kaynaklanmış olabilir. OS/2,
  müşteriler arasında popüler değildi. 1993 senesinden beri, "Microsoft
  Windows NT Advanced Server (v3.1)" sunucu tarafında OS/2 yerine
  kullanılıyordu. Ağustos 1995 tarihinde "Windows 95"'in yayınlanması (ve
  olumlu karşılanması) DOS ağa bağlanma faaliyetlerine son vermiştir. Bu
  Windows sürümü, kendi yerleşik <a href="../network/tcpip.htm">TCP/IP</a> çekirdeği ve <b>SMB</b>
  eşten eşe ağ kabiliyetleri ile sağlanmıştı - dolayısıyla birçok üçüncü
  taraf çözümleri artık gereksizdi.
</pre>
<h2><a name="bbb"></a>"UNIX merkezli" yaklaşım</h2>
<pre>
  <a href="../network/tcpip.htm">TCP/IP</a>'yi PC üzerinde çalıştırma deneyleri, IBM'in piyasaya
  sürmesinden kısa bir süre sonra başlamıştı. Bu konuda ilk çalışanlar
  Massachusetts Institute of Technology (MIT)'nin Bilgisayar Bilimleri
  laboratuvarında Dave Clark, Jerry Saltzer ve birinci sınıf öğrencisi
  John Romkey (<b>http://www.romkey.com/ (*03)</b>) olmuştur). 1981'de
  Romkey'in anılarına göre (<b>http://www.drizzle.com/~aboba/internaut/
  pc-ip.html (*04)</b>) "<a href="../network/tcpip.htm">TCP/IP</a>'nin IBM PC kadar küçük bir
  üzerinde çalışıp çalışamayacağını görmek için" bir araştırma projesi
  başlatmışlardı.

  <b><a name="bbc"></a>PC-IP (PC/IP)</b>

  Bunun sonucunun adı "PC-IP" idi, finger, whois ve netwatch gibi birkaç
  programla alakalı küçük bir <a href="../network/tcpip.htm">TCP/IP</a> uygulamasıydı bu. PC-IP, kaynak
  kodu ile beraber kamu malı olarak yayınlanmıştır. Carnegie Mellon
  Üniversitesi'nden Drew Perkins ve Harvard Üniversitesi'nden Dan Lanciani
  kodu iyileştirmiştir. PC-IP hâlâ İnternet üzerinde bulunabilir.
  (<b>http://members.aol.com/Karima4483/pcip/ (*05)</b>) or
  (<b>ftp://ftp.kuzbass.ru/pub/networks/tcpip/tool/pcip.zip (*06)</b>).

  <b><a name="bbd"></a>PC-TCP (PC/TCP)</b>
    (PC/TCP uygulamalarının ikonları
  PC-IP'nin başarısı, Romkey ve arkadaşlarını CMU sürümünü alıp onu kapalı
  kaynaklı bir ürün olarak geliştirmeye cesaretlendirdi: "PC/TCP", ki bunu
  1986 senesinde kurulan "FTP Software, Inc." şirketleri aracılığıyla
  satışa çıkardılar.(<b>http://en.wikipedia.org/wiki/FTP_Software (*07)</b>).
  Şirketin ismi popüler 'File Transfer Protokolünden' esinlenmiştir:
  PC/TCP, PC üzerindeki ilk FTP hizmetlerinden birini içeriyordu.

  <b><a name="bbe"></a>Paket Sürücüleri</b>

  PC/TCP ile birlikte FTP Software Inc. "Paket Sürücü Tanımlamasını"
  geliştirdi, (<b>http://www.crynwr.com/packet_driver.html (*08)</b>) PC
  <a href="../network/network.htm">ağ</a> arayüz kartları için ilk çoklu protokol tanımlamasıydı bu.
  12 aralık 1988 tarihinde bu tanımlama herkesin istediği gibi uygulaması
  için açık bir standart olarak yayınlandı.
  Paket sürücüleri hem donanım satıcıları için hem de yazılım
  geliştiricileri için faydalıydı. Kamu malı veya shareware <a href="../network/tcpip.htm">TCP/IP</a>
  uygulamalarının çoğu sadece paket sürücülerle arayüzlenecek şekilde
  yazılmıştır. Birçok paket sürücüsü Clarkson Üniversitesi'nden Russ
  Nelson tarafından yazılmış veya yönetiliyordu, bu sebepten dolayı Nelson
  "Paket Sürücü Kralı" olarak tanınmıştır - bu hikayeyi İnternet sitesinde
  anlatır (<b>http://russnelson.com/bio.html (*09)</b>). Nelson hâlâ
  bu sürücüleri Özgür Yazılım olarak ismi "<a href="../network/crynwr.htm">Crynwr</a>" olan şirketinin
  sitesinde yayınlamaktadır <b>http://www.crynwr.com/ (*10)</b>) (ki bu ad
  dini inancı olan "Quaker" kelimesinin Galcesi olan Crynwr'dan gelir).
  <a href="../network/crynwr.htm">Crynwr</a> hakkında daha fazlasını burada öğrenebilirsiniz.
  FTP Software'in başarısının bir nedeni bu açık paket sürücü arayüzüydü,
  çünkü sürücü ve uygulama geliştirmeyi kolaylaştırıyordu.
  <a href="../network/odi.htm">ODI</a> ve <a href="../network/ndis.htm">NDIS</a> gibi diğer ağ sürücü arayüzleri
  ortaya çıktıklarında, PC/TCP dönüştürücüler içerdi: <a href="../network/odi_ins.htm#ccc">ODIPKT.COM</a> adlı bir
  araçla ODI sürücüleri paket sürücüsü olarak kullanılabildi, DIS_PKT.GUP
  adlı bir araç aynısını <a href="../network/ndis_ins.htm">NDIS drivers</a> sürücüleri için yaptı.
  PC/TCP ayrıca adı ETHDRV.EXE olan harici bir <a href="../network/ldtcpipk.htm">TCP/IP çekirdeği</a> ile
  sağlandı, ki bu programcıların  <a href="../network/network.htm">ağ</a> işlevlerini uygulamalarından
  onları kendileri programlamadan kullanmalarına imkân veriyordu. DOS
  bilgisayarlarının news, e-mail, ftp, <b>Telnet</b> veya <a href="../network/network.htm">ağ</a>
  depolama (PC/TCP InterDrive isimli bir NFS istemcisi bile içeriyordu)
  gibi <a href="../network/tcpip.htm">TCP/IP</a> hizmetlerine erişmesine veya bunları sağlamasına imkân
  veren tüm bu işlevler ve uygulama grubu, FTP Software Inc.'in DOS <a href="../network/tcpip.htm">TCP/IP</a>
  yazılımları alanında piyasa lideri yaptı. PC/TCP tüm dünyada 10 milyon
  DOS makinesinde kuruluydu. Doksanlı yılların ortasında FTP Software Inc.
  700'den fazla kişiyi işe almış durumdaydı (daha fazla bilgi için buraya
  bakın <b>http://www.answers.com/topic/ftp-software?cat=biz-fin (*11)</b>).

  <b>Üniversiteler ve meraklılar tarafından geliştirilen yazılımlar</b>

  PC-IP ile halefi PC/TCP, DOS için ilk ve en başarılı <a href="../network/ldtcpipk.htm">TCP/IP Çekirdekleri</a>
  olmuş olabilirler fakat tek çekirdek bunlar değildi.

  <b><a name="bbf"></a>KA9Q</b>

  Erken PC-IP çekirdeğinden sonra "KA9Q <a href="../network/network.htm">Ağ</a> İşletim Sistemi" ortaya
  çıkmıştı (NOS, bkz.: <b>http://www.ka9q.net/code/ka9qnos/ (*12)</b>) ve
  1985 senesinde Phil Karn tarafından yazılmıştı. Baltimore, Maryland'den
  bir mühendis olan Karn, bunu iki sene evvel CP/M için oluşturmuştu,
  ardından DOS'a taşıdı. Bu, ayrıca FTP Software'in paket sürücü
  tanımlamasını DOS için kullanan ilk <a href="../network/tcpip.htm">TCP/IP</a> uygulamalarından biriydi.
  KA9Q aynı anda hem bir İnternet istemcisi, bir sunucu ve bir IP paket
  yönlendiricisi olarak işleyebiliyordu. Program, amatör paket radyo için
  özeldi, ama mesela ftp veya Web sunucusu olarak da kullanılabiliyordu.
  KA9Q birçok iştirakçiyi etrafında topladı. Karn'ın açıklamasına göre:
  "Günün Linux'ıydı" (<b>http://www.ka9q.net/code/ka9qnos/ (*13)</b>).
  2002 senesinde KA9Q özgür bir yazılım oldu (GNU GPL). Halefleri, JNOS
  (<b>http://www.langelaar.net/projects/jnos2/ (*14)</b>) ve <a href="../network/tcpip_ap.htm#ddd">EZ-NOS2</a>
  (<b>http://eznos.knevel.info/index.php (*15)</b>) (ayrıca bakınız
  <b>http://www.hippy.freeserve.co.uk/eznos.htm (*16)</b> ve
  <b>http://www.dossolutions.pwp.blueyonder.co.uk/eznos.htm (*17)</b>)
  hâlâ faal bir biçimde geliştirilmektedir.

  <b><a name="bbg"></a>NCSA Telnet</b>

  Paket Sürücüsü Tanımlamasını temel alarak birçok üniversite DOS PC'ler
  için <a href="../network/tcpip.htm">TCP/IP</a> uygulamalar ve yardımcı araçlar yazdı. 1986 senesinde
  Illinois Üniversitesi "National Center for Supercomputing Applications"
  (NCSA) "<b>Telnet</b>" (<b>ftp://ftp.uu.net/.vol/1/applic/NCSA_Telnet/
  PC/tel2308b.zip (*18)</b>) programını yayınladı - UNIX <b>Telnet</b>
  hizmetleri için  FTP ve rcp sunucusu olarak da çalışabilen bir istemci.
  finger, whois ve lpr gibi <a href="../network/tcpip.htm">TCP/IP</a> araçlarıyla beraber sağlanıyordu.
  <b>Telnet</b>, kendi <a href="../network/ldtcpipk.htm">TCP/IP Çekirdeği</a> ile yayınlanmıştı ve bu,
  halihazırda uygulamalarla bütünleşmişti. Yazılım 1995 senesinde dek
  geliştirildi (v2.308) ve kaynak koduyla kamu malı olarak yayınlandı
  (<b>ftp://ftp.uu.net/.vol/1/applic/NCSA_Telnet/PC/tel2308s.zip (*19)</b>)

  <b><a name="bbh"></a>CUTCP</b>

  Potsdam, New York'daki Clarkson Üniversitesi, NCSA <b>Telnet</b>'i
  değiştirdi. Kendi sürümlerini CUTE veya CUTCP olarak isimlendirdiler.
  Daha sonra New Jersey'deki Rutgers Üniversitesi bakımı üstlendi ve en
  son sürümü temmuz 1993 tarihinde yayınladı (<b>ftp://ftp.cc.umanitoba.ca/
  software/pc_network/cutcp-b.zip (*20)</b>). NCSA <b>Telnet</b>'ten
  farklı olarak CUTCP IBM-3270 öykünümünü destekliyordu ve teknik açıdan
  iyileştirilmişti. O da kamu malı olarak yayınlandı.

   <b><a name="bbi"></a>Diğerleri</b>
    (MINUET Sürüm 1.0 Beta 18A resmi)
  Bahsedilmesi gereken üniversitelerdeki diğer gelişmeler şunlardır:
  "Kermit", (<b>http://www.columbia.edu/kermit/ (*21)</b>) yani New York
  Columbia Üniversitesi'nde yazılmış DOS için bir terminal öykünüm
  programı ve Minnesota Üniversitesi'nin "Minnesota InterNet Users
  Essential Tool" ("<b>MINUET</b>"<b>http://www.fdisk.com/doslynx/minuet/
  (*22)</b>), ki bu paket sürücüsü temelli bir <a href="../network/tcpip.htm">TCP/IP</a> uygulama grubuydu.
  Minuet, E-mail, Gopher, <b>Telnet</b>, Usenet News, bir Web tarayıcısı
  ve FTP istemci uygulamaları bulunduran fareyle yönetilen grafik bir
  arayüzdü. Minet, o dönemin DOS lisanslarının talihsizliğinin iyi bir
  örneğidir. GNU/Linux dünyasında standart bir hale gelen GNU Genel Kamu
  Lisansı'nın aksine, DOS için üniversiteler ve meraklılar tarafından
  yazılan yazılımların lisansları çoğunlukla yazılıma özeldi.
  Mesela Minuet lisansı Minnesota Üniversitesi fakültesi çalışanları ve
  öğrencileri için bedavaydı. Tüm diğer kullanıcıların 15 günlük bir
  değerlendirmenin ardından 50$ ödemeleri bekleniyordu. Dağıtıma sadece
  ticari olmayan şekillerde izin verilmişti.
  Her ne kadar bu shareware lisanslar 15 sene önce işe yarayabilmiş olsa
  da, günümüzde yazılım için bir ölüm fermanına benzerler: yazılım artık
  satılmamakta veya resmi olarak yayınlanmamaktadır. Her ne kadar 50$
  ödeyecek birini bulsanız da, onun size güncelleme veya destek sağlaması
  muhtemel değildir. Dolayısıyla, pazarı ortadan kalktıktan ve orijinal
  geliştiriciler ilgiyi kaybettikten sonra, maliyet bugün değerinin
  değerini aşabilir. Daha da önemli olarak: kaynak kodu olmadan diğer
  programcılar için hiçbir faydası yoktur - yani geliştirme lisans
  yüzünden durmuştur. Ve "ticari dağıtımı" yasaklamanın etkisi, mesela
  Minuet'nin bulunabileceği yerlerin çoğunlukla değişen, güvenilmez ve
  rastgele olduğu anlanmına gelir. Bazı geliştiriciler sayesinde, DOS için
  başlıca <a href="../network/network.htm">ağ</a> yazılımları, kaynak
  kodlarıyla beraber kamu malı veya Özgür Yazılım olarak yayınlamıştır.
  Bu, kullanıcılar ve geliştiricilerin hâlâ DOS için <a href="../network/tcpip.htm">TCP/IP</a>
  yazılımları yazıp kullanmalarına imkân sağlamaktadır.
  Bu başlıca yazılımlara şunlar dahildir:
    * Günümüzün daha yaygın <a href="../network/odi_ins.htm">ODI</a> ve <a href="../network/ndis_ins.htm">NDIS sürücüleri</a> için
      özgür paket sürücüsü dönüştürücüleri: <a href="../network/odi_ins.htm#ccc">ODIPKT.COM</a>, ki Dan Lanciani
      (Harvard Üniversitesi) tarafından yazılmıştır ve <a href="../network/odi_ins.htm">ODI sürücülerini</a>
      paket sürücüleri olarak kullanmaya imkân sağlar, DIS_PKT9.DOS, ki
      Prof. Joe R. Doupnik (Utah Devlet Üniversitesi) ve Dan Lanciani
      tarafından yazılmıştır, aynısını <a href="../network/ndis_ins.htm">NDIS sürücüleri</a> için yapar.
    * "<a href="../network/wattcp.htm">WatTCP</a>", Kanadalı Waterloo Ünversitesi'nden Erick Engelke
      tarafından 1990 ila 1992 senelerinde yazılmış popüler bir özgür
      <a href="../network/ldtcpipk.htm">TCP/IP Çekirdek</a> kütüphanesi ve halefi
      <a href="../network/wattcp.htm">Watt-32</a>, ki Norveç'ten Gisle Vanem tarafından yazılmıştır. Bu
      kütüphaneler programcıların uygulamalarına <a href="../network/tcpip.htm">TCP/IP</a> işlevlerini
      tekerleği tekrar icat etmeden eklemelerine imkân sağlar.
    * "Trumpet TCP sürücüsü (<a href="../network/ntcpdrv.htm">NTCPDRV</a>)" 1992 senesinden, özgür bir
      harici <a href="../network/ldtcpipk.htm">TCP/IP Çekirdeği</a>, oluşturan Avustralyalı programcı Peter
      Tattam'dır (ayrıca Trumpet Winsock programı için de meşhurdur).
  Bu yazılıma dair daha çok şeyi bu belgenin devamında öğreneceğiz.

  <b>Özgür olmayan yazılımlar</b>

  FTP Software Inc.'in PC/TCP programının gölgesinde, birçok başka ticari
  uygulama DOS <a href="../network/tcpip.htm">TCP/IP</a> <a href="../network/network.htm">ağa bağlanma</a> piyasasında bulunabiliyordu,
  on ila on beş sene öncesine kadar.
  30'a kadar <a href="../network/tcpip.htm">TCP/IP</a> paketi (<b>ftp://ftp.cac.psu.edu/pub/dos/info/tcpip.
  packages (*23)</b>) doksanlı yılların ortasında DOS için mevcuttu, mesela
  IBM "<a href="../network/tcpip.htm">TCP/IP</a> for DOS", NetManage "Chameleon", Sun "PC-<a href="../network/nfs.htm">NFS</a>",
  <a href="../network/novell.htm">Novell</a> "LAN WorkPlace", Frontier Technologies "SuperTCP" veya Artisoft
  "LANtastic" - <a href="../network/network.htm">ağa bağlanma</a> sistemi, neredeyse dönemin piyasa lideri
  olan <a href="../network/novell.htm">Novell</a> kadar popüler idi doksanlı yılların ilk yarısında.
  İşlevlerinin bir mukayesesi şurada bululanbilir (<b>http://img.cmpnet.
  com/nc/820/graphics/tcpip.pdf (*24)</b>). Ayrıca, "<a href="../network/network.htm">Network</a> Computing"
  dergisinde ilgili makaleyi okuyabilirsiniz (<b>http://www.network
  computing.com/820/820buyers.html (*25)</b>).
</pre>
<h2><a name="ccc"></a>DOS ile ağa bağlanmanın sonu</h2>
<pre>
  Unutmamamız gereken şu ki, tüm bu DOS <a href="../network/tcpip.htm">TCP/IP</a> yazılım geliştirmesi
  görece kısa bir süre zarfında meydana geldi. IBM PC'nin herhangi bir
  <a href="../network/network.htm">ağa bağlanma</a> kapasitesi yoktu 1981 senesinde piyasaya çıktığında.
  O zaman UNIX makineleriyle çalışanlar PC'lere oyuncak gibi bakıyorlardı.
  Ama <a href="../network/network.htm">ağa bağlanma</a>, daha güçlü PC AT (i286) 1984 senesinde
  çıktığında ve 1986 senesinde Compaq ilk i386 içeren PC'yi çıkardığında
  ciddi bir seçenek haline gelmişti.
  Bu fırsat penceresi 1993 senesinde Windows NT'nin çıkmasıyla kapanmaya
  başladı ve ağustos 1995 tarihinde Windows 95'in çıkmasıyla kapandı çünkü
  bunun kendi <a href="../network/ldtcpipk.htm">TCP/IP Çekirdeği</a> zaten bütünleşik olarak mevcuttu ve
  Point-to-Point Protocol (PPP), bir numara çevirici ile eşten eşe <b>SMB</b>
  <a href="../network/network.htm">ağa bağlanma</a> kabiliyeti içeriyordu.
  Bu, ticari ağa bağlanma yazılımı için bir darbe olmuştu, ki buna <a href="../network/novell.htm">Novell</a>
  NetWare'de dahildi.
  FTP Software Inc. 1998 senesinde eski rakibi NetManage tarafından
  FTP Software'in banka hesabındaki meblağın biraz üzerinde bir fiyata
  satın alınmıştı (daha fazla bilgi için bakınız <b>http://www.
  apocalypse.org/pub/ftp-alumni/archives/ftp-alumni.9806 (*26)</b>).
  Günümüzde artık yoktur tabii ki. 2007 senesinde DOS <a href="../network/network.htm">ağa bağlanma</a>
  yazılım piyasası terk edilmiştir. Ticari çözümlerin ekseriyeti artık
  mevcut değildir. Üreticileri ya sahip veya piyasa değiştirdiler ya da
  artık yoklar. 10 sene önce "UNIX merkezli" yaklaşımda çalışanlar bugün
  belki de GNU/Linux çözümleri üzerinde çalışıyorlardır.
  DOS bilgisayarlarıyla <a href="../network/tcpip.htm">TCP/IP</a> <a href="../network/network.htm">ağa bağlanma</a> tarihçesi hakkında
  daha fazlasını Steven Baker'ın şu makalesinde okuyabilirsiniz:
  "Net Worth - Desktop <a href="../network/tcpip.htm">TCP/IP</a> At Middle Age"
  (<b>http://web.archive.org/web/20070314043508/http://www.ece.ubc.ca/
  ~gillies/9802net.html (*27)</b>).
</pre>
<h2><a name="ddd"></a>Parçaları toplamak</h2>
<pre>
  DOS ile 21. asırda <a href="../network/network.htm">ağa bağlanmak</a> çoğunlukla DOS devrinden, yani
  seksenlerin ortasından doksanların ortasına kadar süreden kalanları
  toplamak anlamına gelir. Bazı <a href="../network/novell.htm">Novell</a> ve Microsoft araçları hâlâ
  yasal olarak indirilebilir ve kullanılabilir. Ayrıca üniversitelerin ve
  ve meraklıların kamu malı, shareware olarak veya kartpostal karşılığı
  yayınladıkları <a href="../network/tcpip.htm">TCP/IP</a> çözümleri hâlâ mevcuttur, her ne kadar
  çoğu orijinal konumlarında artık bulunamasalar dahi.
  Ama fazlası da var. Birkaç proje hâlâ faaldir: grafik DOS tarayıcısı
  <a href="../network/tcpip_ap.htm#ccc">Arachne</a> yeniden bir programcı grubu tarafından etkin bir şekilde
  geliştirilmektedir GNU GPL kapsamında yayınlanmasının ardından. Ayrıca
  <a href="../network/tcpip_ap.htm#eee">SSH2DOS</a>, <a href="../network/wattcp.htm">Watt-32</a>
  ve KA9Q halefleri <a href="../network/tcpip_ap.htm#ddd">EZ-NOS2</a> ve JNOS2 hâlâ geliştirilmektedir.
  Hatta yeni DOS <a href="../network/tcpip.htm">TCP/IP</a> yazılımı yakın geçmişte yayınlanmıştır.

  <b>(*01) http://people.sju.edu/~jhodgson/netw/kw_hwk4.html</b>
  <b>(*02) Tamam</b>
  <b>(*03) Tamam</b>
  <b>(*04) https://www.google.com/url?sa=t&rct=j&q=&esrc=s&source=web&cd=
        &cad=rja&uact=8&ved=2ahUKEwjmnqmTiJvqAhVtQUEAHSx2BBYQFjAAegQIB
        hAB&url=ftp%3A%2F%2Fnic.funet.fi%2Findex%2Fnetworking%2Fmagazines
        %2FInternaut%2Fpc-ip.html&usg=AOvVaw2xp6u7ieLlJMNfvpiqtLq5</b>
  <b>(*05) https://web.archive.org/web/20050529012400/http://members.
        aol.com/Karima4483/pcip/</b>
  <b>(*06) ?</b>
  <b>(*07) Tamam</b>
  <b>(*08) https://web.archive.org/web/20120608031912/
        http://www.crynwr.com/packet_driver.html</b>
  <b>(*09) Tamam</b>
  <b>(*10) https://web.archive.org/web/20200110122004/http://crynwr.com/</b>
  <b>(*11) Tamam</b>
  <b>(*12) Tamam</b>
  <b>(*13) Tamam</b>
  <b>(*14) Tamam</b>
  <b>(*15) https://vetusware.com/download/EZ-NOS%202.0%20DOS%20Internet
        %20server%20OS%202.0/</b>
  <b>(*16) https://web.archive.org/web/20090711165409/http:
        //www.hippy.freeserve.co.uk/eznos.htm</b>
  <b>(*17) https://web.archive.org/web/20081016111245/http:
        //www.dossolutions.pwp.blueyonder.co.uk/eznos.htm</b>
  <b>(*18) https://ftp.gwdg.de/pub/msdos/ncsa-telnet/</b>
  <b>(*19) https://ftp.gwdg.de/pub/msdos/ncsa-telnet/</b>
  <b>(*20) Tamam</b>
  <b>(*21) Tamam http://www.kermitproject.org/</b>
  <b>(*22) Tamam</b>
  <b>(*23) ?</b>
  <b>(*24) Tamam</b>
  <b>(*25) https://web.archive.org/web/20090308122027/http://www.
        networkcomputing.com/820/820buyers.html</b>
  <b>(*26) https://en.wikipedia.org/wiki/FTP_Software</b>
  <b>(*27) Tamam</b>
</pre>
<hr>
<pre>
  <b>Telif hakkı &copy; 2007 Ulrich Hansen, Mainz (Almanya), 2010 ve 2020
  senelerinde W.Spiegl tarafından değiştirilmiştir.</b>
  <b>2023 senesinde Berki Yenigün tarafından tercüme edilmiştir.</b>
  Daha fazla bilgi için <a href="../network/intro.htm#ddd">buraya bakın</a>.

  Bu belgeyi kopyalama, dağıtma ve/veya değiştirme izni, GNU Özgür
  Belgeleme Lisansı'nın 1.2 veya Free Software Foundation tarafından
  yayınlanan daha yeni bir sürümü kapsamında verilmiştir.
  Lisansın bir sureti, <a href="../other/fdl12.htm">"GNU Free Documentation License 1.2"</a>
  başlıklı bölümde mevcuttur.

</pre></body></html>
