<!DOCTYPE html>
<html lang="tr">
<head>
<title>FreeDOS ile Ağa Bağlanmak - Paket sürücüsü kurulumu</title>
<meta http-equiv="content-type" content="text/html;charset=UTF-8">
</head>
<body>
<h1><a name="top"></a>FreeDOS ile Ağa Bağlanmak - Paket sürücüsü kurulumu</h1>
<h2><a name="zzz"></a>Genel Bakış</h2>
<pre>
    (Paket sürücüsü resmi)
  Paket sürücüleri, donanım (<a href="../network/network.htm">ağ</a> arayüz kartı) ve <a href="../network/ldtcpipk.htm">TCP/IP Çekirdeği</a>
  ("protokol yığını" olarak da bilinir) arasında bir arayüz olarak
  çalışırlar. <a href="../network/ldtcpipk.htm">TCP/IP Çekirdeklerinin</a> bir türü çeşitli <a href="../network/network.htm">ağ</a> uygulamaları
  tarafından çağrılabilir harici bir program olarak çalışırlar. Başka
  <a href="../network/ldtcpipk.htm">TCP/IP</a> çekirdekleri ise zaten <a href="../network/network.htm">ağ</a> uygulamalarına yerleşiktir, mesela
  bir İnternet tarayıcısına veya bir ftp istemcisine. Bu çekirdekler
  konusunda daha fazla şeyi bu vikide <a href="../network/ldtcpipk.htm">biraz daha sonra</a> öğreneceğiz.
  Çoğumuz paket sürücüsünü <a href="../network/tcpip.htm">TCP/IP</a> ile ağa bağlanmak için kullanacaktır.
  Ve hepsi bu olacaktır. Fakat paket sürücüleri çoklu protokol
  sürücüleridir - yani <a href="../network/tcpip.htm">TCP/IP</a> onun üzerinde çalışabilecek tek çekirdek
  değildir. Yukarıdaki resimde (koy gri alanlarda) görebileceğiniz üzere,
  bir paket sürücüsünün üzerinde <a href="../network/novell.htm">Novell</a> NetWare çalıştırmak ta mümkündür:
  IPXPD.COM veya PDIPX.COM gibi özel sürücü yazılımları, paket sürücüsü
  arayüzünün üzerinde IPX desteği sağlarlar. Buna rağmen <a href="../network/cifs.htm">NetBEUI</a>
  protokolü bir paket sürücüsünün üzerinde kullanılamaz, çünkü paket
  sürücü arayüzü <a href="../network/ndis.htm">NDIS</a>'den çok farklıdır.
</pre>
<h2><a name="aaa"></a>Nerede bulunurlar</h2>
<pre>
  Paket sürücüleri için ilk bakılması gereken yer, kartınızla gelen
  kurulum ortamı olmalıdır. Paket sürücüleri sıklıkla isimlerinde "PD"
  bulundurur, yani <a href="../network/3com.htm">3Com</a> 3C589 PC kartının paket sürücüsünün adı şudur:
  "3C589PD.COM" ve D-Link DFE-670TXD PC kartının sürücüsünün adı
  "DFE670PD.COM" şeklindedir. Kartınızla gelen CD veya diskette "PKTDRV"
  isimli bir dizin arayın.
  Eğer kurulum ortamında böyle bir sürücü yoksa veya ortamınız yoksa,
  İnternet üzerinde bir arama yapmayı deneyin. ISA ve PCI <a href="../network/network.htm">ağ</a> kartları
  için bir paket sürücüsünün Russell Nelson'ın <a href="../network/crynwr.htm">Crynwr</a> sitesinde (bkz.:
  <b>http://www.crynwr.com/project (*01)</b>) bulunması ihtimal dahilindedir.
  Bu site, kamu malı paket sürücüleri kaynağıdır. Ancak burada PCMCIA
  sürücüleri nadirdir.
  Georg Potthast, PCI kartları için paket sürücüsü koleksiyonu sağlar
  <b>http://www.georgpotthast.de/sioux/packet.htm (*02)</b>), buna ek olarak
  PCI <a href="../network/network.htm">ağ</a> kartlarının çip setini tespit etmek için NICSCAN.EXE adlı
  bir yardımcı araç da sağlar (bkz.: <b>http://www.georgpotthast.de/sioux/
  pktdrv/nicscan.zip (*03)</b>).
  Aynı üreticiden büyük bir model sayısı için paket sürücülerin sıklıkla
  aynı olduğunu tecrübe etmiştir, dolayısıyla model numaranıza özel bir
  paket sürücüsü bulmaya çalışmamanızı tavsiye etmektedir.
</pre>
<h2><a name="bbb"></a>Paket sürücüsünün kurulumu</h2>
<pre>
  Bir paket sürücüsü <a href="../network/install.htm">kurmak</a> için <a href="../batch/autoexec.htm">AUTOEXEC.BAT</a> dosyanıza şunun gibi bir
  satır ekleyin (3c589 PCMCIA kartı için örnek):
    LH 3C589PD.COM 0x60 5 0x300
  Yukarıdaki örnekte, sürücü üst belleğe "LH" komutunu kullanarak
  yükleniyor. İlk seçenek ("0x60") sürücü tarafından kullanılan yazılım
  kesmesini (vektörü) belirtiyor. Paket sürücüleri için en çok kullanılan
  yazılım kesme sayısı şudur: 0x60. İkinci seçenek ("5") IRQ ayarlamaya
  yarar, üçüncü seçenek ("0x300") G/Ç portunu belirler. Bazı sürücüler
  sadece vektöre ihtiyaç duyar ve diğer değerleri kendileri bulurlar.
  Paket sürücülerin çoğu, kullanımın ardından "-u" seçeneği ile bellekten
  kaldırılabilir.
</pre>
<h2><a name="ccc"></a>Tekrar başlatma</h2>
<pre>
  Hepsi bu. Başka bir sürücüye (<a href="../network/odi.htm">ODI</a> veya <a href="../network/ndis.htm">NDIS</a>) ihtiyacınız yoktur. Bir
  paket sürücüsünü başarıyla kurduktan sonra, artık dahili bir çekirdek
  bulunduran <a href="../network/tcpip.htm">TCP/IP</a> uygulamalarınızı (<a href="../network/wattcp.htm">WatTCP</a>) kurabilir veya harici bir
  <a href="../network/ldtcpipk.htm">TCP/IP Çekirdeği</a> kurabilirsiniz (<a href="../network/ntcpdrv.htm">NTCPDRV</a>).
    (Resim: paket sürücüsünün başlatma mesajları)

  <b>(*01) ?</b>
  <b>(*02) Tamam</b>
  <b>(*03) Tamam</b>
</pre>
<hr>
<pre>
  <b>Telif hakkı &copy; 2007 Ulrich Hansen, Mainz (Almanya), 2010 ve 2020
  senelerinde W.Spiegl tarafından değiştirilmiştir.</b>
  <b>2023 senesinde Berki Yenigün tarafından tercüme edilmiştir.</b>
  Daha fazla bilgi için <a href="../network/intro.htm#ddd">buraya bakın</a>.

  Bu belgeyi kopyalama, dağıtma ve/veya değiştirme izni, GNU Özgür
  Belgeleme Lisansı'nın 1.2 veya Free Software Foundation tarafından
  yayınlanan daha yeni bir sürümü kapsamında verilmiştir.
  Lisansın bir sureti, <a href="../other/fdl12.htm">"GNU Free Documentation License 1.2"</a>
  başlıklı bölümde mevcuttur.

</pre></body></html>
