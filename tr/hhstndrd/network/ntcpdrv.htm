<!DOCTYPE html>
<html lang="tr">
<head>
<title>FreeDOS ile Ağa Bağlanmak - NTCPDRV</title>
<meta http-equiv="content-type" content="text/html;charset=UTF-8">
</head>
<body>
<h1><a name="top"></a>FreeDOS ile Ağa Bağlanmak - NTCPDRV</h1>
<h2><a name="zzz"></a>Genel Bakış:</h2>
<pre>
  Trumpet TCP sürücüsü harici bir <a href="../network/ldtcpipk.htm">TCP/IP Çekirdeğidir</a>. Yerleşik
  (TSR (=terminate and stay resident)) bir program olarak çalışır ve bir
  paket sürücüsünün üzerine gelir. TCPDRV, 1992 senesinde Avustralya,
  Hobart'ta Tasmanya Üniversitesi Psikoloji Bölümü'nde bir programcı olan
  Peter Tattam tarafından oluşturulmuştur. İnternet sitesindeki
  biyografisine göre, <b>http://www.tattsoft.com/aboutUs.htm (*01)</b>),
  shareware "Trumpet  Newsreader" programını bundan kısa bir süre önce
  geliştirmişti ve TCP sürücüsünü Turbo Pascal için açık olarak başka
  hiçbir şey mevcut olmadığı için yazmıştı. Bu geliştirme daha sonra
  popüler Windows yazılımı olan "Trumpet Winsock" için yolu açtı ve Tattam
  bunu 1994 senesinde kurduğu "Trumpet International of Australia" şirketi
  vasıtasıyla piyasaya sürdü. (bkz.: <b>http://www.trumpet.com.au/ (*02)</b>).
  TCPDRV 2.01  "deneysel bir sürüm" olarak yayınlanmıştı. 1993 senesinde
  3.01 sürümü bunu takip etti, ismi NTCPDRV idi. İyileştirmeler daha
  verimli bellek kullanımı ve hata gidermeleri içeriyordu (bkz: <b>http://
  alumnus.caltech.edu/~dank/trumpet/ (*03)</b>). Her iki sürüm ile TCP201.SPE
  metin dosyası (bkz.: <b>http://wiretap.area.com/Gopher/pub/tsoft/
  trumpet-abi/tcp201.specification (*04)</b>) - programcılar için
  tanımlama - Trumpet İnternet sitesinden herkese açık şekilde
  yayınlanmıştı (bkz.: <b>http://www.trumpet.com.au/dosapps/ (*05)</b>).
  Sitedeki lisanslama şartları kısa ve sadeydi: "Bu DOS uygulamaları
  ücretsiz ve desteksiz olarak yayınlanmıştır." Tumpet yazılımlarının
  popülerliği sayesinde bu çeşitli yansılardan indirilebilir
  (bkz.: <b>http://wiretap.area.com/Gopher/pub/tsoft/trumpet-abi/(*06)</b>).
  TCP sürücüsünün ticari bir sürümü, Peter Tattam'ın yeni şirketi
  "Tattam Software Enterprises" vasıtasıyla edinilebilir (bkz.: <b>http://
  www.tattsoft.com/index.php/products/tcpip-driver.html (*07)</b>).
</pre>
<h2><a name="aaa"></a>Kurulum ve yapılandırma:</h2>
<pre>
  NTCPDRV.ZIP dosyasını (see: <b>http://wiretap.area.com/Gopher/pub/tsoft/
  trumpet-abi/ntcpdrv.zip (*08)</b>) indirip çıkarın. Eğer belgelendirmeye
  ihtiyacınız varsa, eski TCP201.ZIP sürümünü de indirin (bkz.: <b>http://
  wiretap.area.com/Gopher/pub/tsoft/trumpet-abi/tcp201.zip (*09)</b>), bu
  ayrıca birkaç uygulama da içerir.
  <a href="../network/ldtcpipk.htm">TCP/IP Çekirdeği</a>, <a href="../network/network.htm">ağınızın</a> ayarlarına göre yapılandırılmalıdır. Bu, ya
  komut satırı parametreleri ile, ya da DOS ortam değişkenleri ayarlayarak
  yapılır.
  O zaman NTCPDRV.EXE dosyasını şöyle bir komutla (tek satır) başlatın:
      NTCPDRV -ip=192.168.1.80 -netmask=255.255.255.0
      -gateway=192.168.1.1 -dns-host=192.168.1.1
  veya önce ortam değişkenlerini ayarlayarak onu yapılandırın: şu
  satırları <a href="../batch/autoexec.htm">AUTOEXEC.BAT</a> veya NTCPDRV.EXE dosyasından önce başlatılacak
  bir toplu iş dosyasına ekleyin.
      --- <a href="../batch/autoexec.htm">AUTOEXEC.BAT</a> ---
      set ip=192.168.1.80
      set netmask=255.255.255.0
      set gateway=192.168.1.1
      set dns=192.168.1.1
  Aşağıdaki resmide gösterildiği üzere, çekirdek başlatıldıktan sonra
  otomatik olarak kullanılabilir bir kesme vektörü arar. Aynı zamanda
  mesela paket sürücüsü tarafından uygulamalara sağlanan 0x61 vektörünü
  belirtmek için "-vec=61" parametresini kullanabilirsiniz. Daha fazla
  seçenek için belgelendirmeye bakın.
    (Resim: NTCPDRV başlangıç mesajları)
  Trumpet <a href="../network/ldtcpipk.htm">TCP/IP Çekirdeği</a> başlatıldıktan sonra, <a href="../network/ldtcpipk.htm">TCP/IP Çekirdeği</a>
  gerektiren birçok <a href="../network/tcpip.htm">TCP/IP</a> uygulaması çalıştırabilirsiniz (mesela Trumpet
  Newsreader, veya DOS Web sunucuları Sioux ya da Webserv'i). Makineniz
  ayrıca artık <a href="../network/network.htm">ağdan</a> erişilebilir olacaktır, bir ping
  talebi deneyin.
    (Resim: bir Windows makinesinden ping)
  Yukarıdaki resimde, FreeDOS ile yerleşik NTCPDRV çalıştıran bir makineyi
  Windows XP çalıştıran başka bir makineden pingliyoruz. Performans en
  süratlisi değil ve ilk paket kaybedilmiş.

  Ardından bir Debian GNU/Linux makinesinden ping talebi gönderiyoruz:
    (Resim: bir GNU/Linux makinesinden ping)
  İlk paket gene daha fazla zamana ihtiyaç duyuyor, üçüncüsü makul bir
  sürede alınıyor. En azından şunu görüyoruz: <a href="../network/network.htm">ağ</a> çalışıyor ve Trumpet
  TCP sürücüsü çağrılarımıza cevap veriyor.

  <b>(*01) http://www.tattsoft.com/index.php/about-us.html</b>
  <b>(*02) Tamam</b>
  <b>(*03) https://web.archive.org/web/20100127193745/http://alumnus.
        caltech.edu/~dank/trumpet/</b>
  <b>(*04) ftp://ftp.tsoft.net/pub/tsoft/trumpet-abi/</b>
  <b>(*05) http://www.trumpet.com.au/ ?</b>
  <b>(*06) http://ftp.gnome.org/mirror/archive/ftp.sunet.se/pub/
        simtelnet/trumpet/tcp-abi/</b>
  <b>(*07) Tamam</b>
  <b>(*08) ftp://ftp.oldskool.org/pub/tvdog/internet/ntcpdrv.zip</b>
  <b>(*09) ftp://ftp.oldskool.org/pub/tvdog/internet/tcp201.zip
        ftp://ftp.oldskool.org/pub/tvdog/internet/tcp201.txt</b>
</pre>
<hr>
<pre>
  <b>Telif hakkı &copy; 2007 Ulrich Hansen, Mainz (Almanya), 2010 ve 2020
  senelerinde W.Spiegl tarafından değiştirilmiştir.</b>
  <b>2023 senesinde Berki Yenigün tarafından tercüme edilmiştir.</b>
  Daha fazla bilgi için <a href="../network/intro.htm#ddd">buraya bakın</a>.

  Bu belgeyi kopyalama, dağıtma ve/veya değiştirme izni, GNU Özgür
  Belgeleme Lisansı'nın 1.2 veya Free Software Foundation tarafından
  yayınlanan daha yeni bir sürümü kapsamında verilmiştir.
  Lisansın bir sureti, <a href="../other/fdl12.htm">"GNU Free Documentation License 1.2"</a>
  başlıklı bölümde mevcuttur.

</pre></body></html>
