<!DOCTYPE html>
<html lang="tr">
<head>
<title>FreeDOS ile Ağa Bağlanmak - NFS</title>
<meta http-equiv="content-type" content="text/html;charset=UTF-8">
</head>
<body>
<h1><a name="top"></a>FreeDOS ile Ağa Bağlanmak - NFS</h1>
<pre>
  Bu belge, DOS sistemlerinde NFS ağının bir <a href="../network/network.htm">ağ</a> kartıyla NFS sunucusundaki
  (UNIX) bir dizin yoluna bir DOS sürücü harfinin nasıl haritalanarak
  kurulabileceğini açıklar.
</pre>
<h2><a name="aaa"></a>Donanım</h2>
<pre>
  Bu deneme, Red Hat Linux 5.2 (çekirdeğin 2.0.36 sürümü) çalıştıran bir
  sunucu (486dx2-66s) ve 4.77 Mhz 8088, bazı 80286 ve çeşitli daha yüksek
  makinelerdeki DOS istemcileriyle yapılmıştır, jenerik NE2000 klonu <a href="../network/network.htm">ağ</a>
  kartlarıyla. Tümü iyi çalışmıştır. <a href="../network/network.htm">Ağ</a>, koaksiyel kablo üzerinde
  10base2'den oluşuyordu ve 10 ila 20 sistem bulunduruyordu, daha yeni
  makineler için bir 10baseT bulunuyordu.
</pre>
<h2><a name="bbb"></a>Yazılım</h2>
<pre>
  Yazılım XFS'den oluşuyordu. XFS80286 dizininde, 80286 ve daha yüksek
  makinelerde çalışan bir FreeDOS dosya grubu bulun. XFS8088 dizininde ise
  en eski PC'lerde çalışan 8088 dosya grubunu arayın.
</pre>
<h2><a name="ccc"></a>NFS sunucusu</h2>
<pre>
  GNU/Linux sunucusunda, gerekli dizin yollarını dışa aktarmak için /etc/
  dışa aktarma dosyasını oluşturmanız (veya değiştirmeniz) gerekecektir.
  Mesela tüm istemciler için /home/dos dizinini okunur-yazılır olarak
  paylaşmak için:
      /home/dos  (rw,insecure)
  Uzaktan baskı almayı desteklemek için aynı zamanda şunu başlatmanız
  gerekecektir: rpc.pcnfsd. Sistem başladığında otomatik olarak rpc.pcnfsd
  unsurunun da başlaması için /etc/rc.d/init.d/nfs betiğini değiştirmeniz
  gerekebilir. pcnfsd'nin Sun tarafından yazılmış küçük bir C programı
  olduğunu ve İnternet üzerinden özgürce indirilebileceğini not edin. Eğer
  sunucunuz pcnfsd'nin herhangi bir sürümüyle gelmediyse, onu derleyip
  /usr/sbin dizinine kurmanız gerekecektir (rpc.nfsd ile aynı izinleri
  kullanın).
</pre>
<h2><a name="ddd"></a>DOS istemcisi</h2>
<pre>
  <b>80286 ve daha yükseği</b>

  80286 işlemcisi ve daha yükseğini desteklemek için XFS yazılımından
  xfs80286 dizinine bakın. Tüm bu dizini olduğu gibi sabit diskinizde bir
  dizine kopyalayın. HOSTS, XFS.BAT ve belki <a href="../batch/autoexec.htm">AUTOEXEC.BAT</a> ile <a href="../cnfigsys/index.htm">CONFIG.SYS</a>
  dosyalarını XFS'e doğru yolu kullanmak için düzenlemeniz gerekecektir.
  <a href="../network/network.htm">Ağınızı</a> başlatmak için şunu yazın:
    XFS
  Ekranınızın üst sağ köşesinde XFS'in yapmaya çalıştığı şeyi gösteren bir
  karakter göreceksiniz:
   <b> A </b> IP adresi almak için ARP talebi çalıştırılıyor,
   <b> &gt; </b> <a href="../network/network.htm">ağa</a> paket gönderiliyor,
   <b> &lt; </b> <a href="../network/network.htm">ağdan</a> paket alınıyor

   <b>8088</b>

  XFS yazılımından 8088 özel desteği için xfs8088 dizinine bakın ve bu
  dosyalaları sabit diskinize kopyalayın. HOSTS ve XFS.BAT dosyalarını
  yeni yolları kullanacak şekilde düzenleyin.
  En eski 4,77 Mhz 8088 PC'ler gayet iyi çalışırlar. Ancak 8088 üzerinde
  özel bir sürücü gerekir, çünkü orijinal <a href="../network/crynwr.htm">Crynwr</a> paket sürücüsü
  üç 80286 talimatı yapar. Bu sürücüyü yamaladım ve ne2000b8.com olarak
  tekrar isimlendirdim. Yeni sürücüyü yükleyin. Ayrıca XFS paketinin
  sadece 8088 özel bir sürümünden dosyalara ihtiyacınız olacaktır
  (xt-191.zip).
  Aslında 8088 işlemcileri için bir NE1000 kartı vardı. Bunların hepsi
  kayboldu. Denediğimiz bütün NE2000 kartları 8088 üzerinde gayet iyi
  çalıştır, 16 bit kart 8 bit ISA yuvasına konduğunda bile. Bazı yeni
  NE kartlarının, 8088 bilgisayarlara konmadan önce 80286 veya daha
  yükseğinde ayarlanmaları gerekebilir.
  Sadece MS-DOS ile denenmiştir, FreeDOS COMMAND.COM kabuğu 8088
  işlemcileri desteklemez. MS-DOS 3.20, 5.00 ve 6.22 sürümlerinin hepsinin
  denemelerinden olumlu sonuç alınmıştır.
</pre>
<h2><a name="eee"></a>Sorun giderme</h2>
<pre>
  Tecrübe ettiğimiz problemlerin çoğu kötü <a href="../network/network.htm">ağ</a> kablolarından veya
  kesme sorunlarından kaynaklanıyordu. Başlamadan önce, ağınızın
  erişilebilir olduğundan emin olun (bir GNU/Linux makinesinden diğerine
  ping komutuyla deneyin.)
  DOS makinelerinde, tüm NE2000 kartlarını 0x300 adresine ayarladık ve
  ardından kullanılmayan bir kesme (interrupt) seçip kart ve sürücü
  satırlarını denkleşecek şekilde ayarladık (lütfen XFS.BAT dosyasında
  "ne2000" satırına bakın.)
  Biraz kurcalamanın ardından ilk DOS istemciniz hızlıca NFS'i kullanmaya
  başlayacaktır.
  Diğer sorunlar için XFS191.ZIP ve xt-191.zip dosyalarındaki
  belgelendirmeye bakın. GNU/Linux sunucularının çoğu NFS konusunda benzer
  belgelendirmeye sahiptir, bu sunucuyu yapılandırmaya yardımcı olabilir.-
</pre>
<hr>
<pre>
  <b>Telif hakkı &copy; 2007 Ulrich Hansen, Mainz (Almanya), 2010
  senesinde W.Spiegl tarafından değiştirilmiştir.</b>
  <b>2023 senesinde Berki Yenigün tarafından tercüme edilmiştir.</b>
  Daha fazla bilgi için <a href="../network/intro.htm#ddd">buraya bakın</a>.

  Bu belgeyi kopyalama, dağıtma ve/veya değiştirme izni, GNU Özgür
  Belgeleme Lisansı'nın 1.2 veya Free Software Foundation tarafından
  yayınlanan daha yeni bir sürümü kapsamında verilmiştir.
  Lisansın bir sureti, <a href="../other/fdl12.htm">"GNU Free Documentation License 1.2"</a>
  başlıklı bölümde mevcuttur.

</pre></body></html>
