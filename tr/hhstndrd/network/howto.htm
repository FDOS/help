<!DOCTYPE html>
<html lang="tr">
<head>
<title>FreeDOS ile Ağa Bağlanmak - Hızlı Ağa Bağlanma Rehberi</title>
<meta http-equiv="content-type" content="text/html; charset=UTF-8">
</head>
<body>
<h1>FreeDOS ile Ağa Bağlanmak - Hızlı Ağa Bağlanma Rehberi</h1>
<pre>  Bu Hızlı Ağa Bağlanma Rehberi'nin orijinali İnternet üzerinde
  resimlerle mevcuttur, şuraya bakın:
  <b>http://wiki.freedos.org/wiki/index.php/Networking_FreeDOS_-_Quick_</b>
  <b>Networking_HowTo</b> .

  Bu belgenin gelecek bölümleri DOS ile ağa bağlanmayı oldukça ayrıntılı
  bir şekilde açıklayacaktır. Ama sabırsız kullanıcılar için işte hızlı
  bir rehber (HowTo): FreeDOS 1.3 ile ağ kurulumunun nasıl yapıldığını
  açıklar.
</pre>
<h2>Ağa bağlanma yazılımının kurulumu</h2>
<pre>  Varsayılan değer olarak FreeDOS herhangi bir ağ kurulumuyla gelmez.
  Ancak kurulum programı bunun yapılandırmasını oldukça kolaylaştırır.
  *  FreeDOS'ı <b>http://www.freedos.org/install/</b> yönergelerine göre
     kurun.
  *  Ardından CD'yi yuvasında bırakın, bilgisayarı tekrar başlatın ve şunu
     seçin:
     <b>"Boot from system harddisk"</b> (Sistemi sabit diskten başlat).

  (FreeDOS'ın CD'den kurulumunu gösteren resim)

  *  Tekrar başlatmadan sonra, <b>FDIMPLES</b> paket yöneticisini
     çalıştırın:

   (FDIMPLES prgramının FDNET, mTCP ile HTGET programlarını
   etkinleştirmesini gösteren resim.)

  (Kurulum CD'si, tüm mevcut paketleri görebilmek için yuvada olmalıdır.)
  *  Sol panoda Ağ İzlenceleri kısmını seçin, sağ panoda kurmak
     istediğiniz programları seçebilirsiniz.
  *  <b>FDNET</b>, sanal makinelerde ağa bağlanmak için zorunludur. En
     azından <b>mTCP</b> ve <b>wget</b> programlarını tavsiye ederim.
     Tamam ile teyitte bulunun.
  *  Makineyi yeniden başlatın.

  (Ağ desteği ile başlayan FreeDOS 1.3'ü gösteren resim.)

  Yukarıdaki başlatma mesajları, C:\FREEDOS\BIN\FDNET.BAT ağ toplu iş
  dosyasının sistemimin doğru bir şekilde VirtualBox üzerinde çalıştığını
  farkına vardığını gösterir. Doğru paket sürücü PCNTPK.COM programını
  yüklemiştir. Ayrıca mTCP'den DHCP.EXE ağı bulmuş ve otomatik olarak
  yapılandırılmıştır. Güncel olarak FDNET.BAT, şu sanal makineleri
  tanır: QEMU, VirtualBox, VMWARE.
</pre>
<h2>FreeDOS sanal bir makinede çalışmıyorsa</h2>
<pre>  Şayet FreeDOS'ı sanal bir makinede çalıştırmıyorsanız, öncelikle
  ağ arayüz kartınız (NIC) için bir paket sürücüsü bulmayı denemeniz
  gerekir. Birçok paket sürücüsü, Rusell Nelson ve onun Crynwr Software'i
  <b>(*01)</b> tarafından yazılmış ve toplanmıştır. Bunları o siteden veya
  FreeDOS deposundan indirin.

  Bir paket sürücüsü bulduysanız, lütfen onu AUTOEXEC.BAT dosyanıza
  FDNET.BAT satırından hemen önce ekleyin. Mesela 3COM 3c589 PCMCIA kartı
  için şunu eklersiniz:

     LH 3C589PD.COM 0x60 5 0x300
     if exist &percnt;dosdir&percnt;\bin\fdnet.bat call &percnt;dosdir&percnt;\bin\fdnet.bat start

</pre>
<h3>Paket sürücüsü olmadan</h3>
<pre>  Ağ kartınız için bir paket sürücüsü bulamadıysanız, Novell Netware
  (ODI sürücüsü) veya Windows Lanmanager ya da Windows for Workgroups
  (Çalışma grupları için Windows, NDIS sürücüsü) ile çalışmak üzere
  tasarlanmış bir  sürücü bulma şansınız yüksektir. Biraz uğraş gerektirir
  ama bu sürücüleri paket sürücüleri olarak kullanabilirsiniz.
  Netware (ODI driver) or with the Windows Lanmanager or with Windows
  for Workgroups (NDIS driver). It's a bit of work, but you can use
  these drivers as packet drivers. <a href="https://www.bootablecd.de/network/ndis_ins.htm">NDIS sürücüleri</a> veya <a href="https://www.bootablecd.de/network/odi_ins.htm">ODI sürücüleri</a>
  hakkında daha fazla şeyi bu <a href="https://www.bootablecd.de/network/index.htm">belgelendirmede</a> öğrenebilirsiniz.
</pre>
<h2>Ağ kuruldu. Şimdi ne yapmalı?</h2>
<pre>  Eğer FreeDOS'ı VirtualBox üzerinde kullanıyorsanız, lütfen ağ
  adaptörü için ayarlarınızı kontrol edin. Köprülü Ağ veya NAT arasında
  bir seçim yapmanız gerekir. Lütfen VirtualBox rehberine <b>(*02)</b> bakın.
  Ağ programlarınızı yapılandırmanız gerekir. Mesela FTP sunucusu için
  isim ve parolayı C:\MTCP\FTPPASS.TXT dosyasını düzenleyerek ayarlayın.

  Bazı DOS ağ programları, ağ yapılandırmasını C:\FREEDOS\WATTCP.CFG
  dosyasında bulmaya ihtiyaç duyar. FreeDOS 1.3 üzerinde bu şuna benzer:

     my_ip = dhcp

  Maalesef bazı eski programlar değerleri DHCP ile kendi kendilerine
  alamazlar. Yani ya burada sabit IP'ler koymanız gerekir. Ya da Kanadalı
  programcı Dave Dunfield tarafından yazılmış güzel bir yardımcı aracı
  kullanmanız gerekir: doğru ağ ayarlarını DHCP ile alır ve bunları
  C:\FREEDOS\WATTCP.CFG dosyasına ekler.

  Eğer ikinci seçeneği seçtiyseniz,

  *  C:\FREEDOS\WATTCP.CFG dosyasını açıp şu satırı silin:

     my_ip = dhcp

  *  Dave Dunfields'ın "DOS Widgets" sayfasına gidin (*03).
  *  Ağ araçları bölümünden "DDHCP" dosyasını indirin
     (YENİ: "DHCP", bkz. (*04)).
  *  Bunu  C:\DDHCP dizinine koyun ve şu satırları AUTOEXEC.BAT dosyasında
     FDNET.BAT satırından hemen sonra ekleyin:

     if exist &percnt;dosdir&percnt;\bin\fdnet.bat call &percnt;dosdir&percnt;\bin\fdnet.bat start
     C:\DDHCP\DDHCP /W /F

  ("/F" parametresi, WATTCP.CFG dosyasında eksik tüm değerleri
  dolduracaktır.)

  (LÜTFEN UNUTMAYIN: dosya ismi "DDHCP" değil şudur: "DHCP"! Yani küçük
  değişiklikler olabilir!)

  Artık her yeniden başlatmada, WATTCP.CFG doğru ağ ayarlarıyla
  güncellenecektir.
</pre>
<h2>Ayrıca bakın:</h2>
<pre>  *  <b>(*01)</b> Crynwr sitesi, bkz.:
           <b>http://crynwr.com</b>
           Crynwr paket sürücüleri, bkz.:
           <b>http://crynwr.com/drivers/</b>
           VEYA:
<b>https://web.archive.org/web/20120623172127/http://www.crynwr.</b>
<b>com/drivers/</b>
          (her şey TEK SATIRDA, boşluk KOYMADAN!)
  *  <b>(*02)</b> VirtualBox hakkında rehber, bkz.:
           <b>http://wiki.freedos.org/wiki/index.php/VirtualBox</b>
  *  <b>(*03)</b> Dave Dunfields "DOS Widgets sayfası" artık şuradadır:
           <b>http://dunfield.classiccmp.org/dos/index.html</b>
  *  <b>(*04)</b> Dosyanın ismi ddhcp.zip yerinde "dhcp.zip" gibi
           görünmektedir. Dolayısıyla yeni bağlantı şudur:
           <b>http://dunfield.classiccmp.org/dos/dhcp.zip</b>
</pre>
<hr>
<pre>  <b>Copyright © 2007 Ulrich Hansen, Mainz (Germany), updated 2022
  for FreeDOS help by W.Spiegl.</b>
  For more information <a href="https://www.bootablecd.de/network/intro.htm#ddd">see here</a>.

  This file is derived from the FreeDOS Spec Command HOWTO.
  See the file <a href="https://www.bootablecd.de/other/h2cpying.htm">H2Cpying</a> for copying conditions.
</pre>
<hr>

</body></html>
