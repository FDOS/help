<!DOCTYPE html>
<html lang="tr">
<head>
<title>FreeDOS ile Ağa Bağlanmak - PKT2ODI</title>
<meta http-equiv="content-type" content="text/html;charset=UTF-8">
</head>
<body>
<h1><a name="top"></a>FreeDOS ile Ağa Bağlanmak - PKT2ODI</h1>
<pre>
  Daha yaygın kullanılan <a href="../network/odi_ins.htm#ccc">ODIPKT.COM</a> programına alternatif olarak, bazı
  kişiler Caldera'nın PKT2ODI.EXE programını bir paket sürücüsünden <a href="../network/odi.htm">ODI</a>
  dönüştürücüsü olarak kullanmayı denemek isteyebilirler. Ancak farkında
  olmamız gereken nokta, Novell'in WebSpyder lisansının (ki PKT2ODI.EXE
  programını da kapsar) yazılımı sadece değerlendirme amacıyla kullanmaya
  izin verdiğidir. Ticari kullanıcılar için değerlendirme süresi 90 günle
  sınırlıdır. Ticari olmayan kullanıcılar içinse değerlendirme izni "makul
  bir süre" için verilmiştir. (Bu yazılımı 21. asırda değerlendirmek ne
  kadar makul olabilir ki?) Her durumda, PKT2ODI.EXE, <a href="../batch/autoexec.htm">AUTOEXEC.BAT</a>
  dosyasında şunun gibi bir komutla başlatılacaktır:
    LH C:\NETWORK\NWCLIENT\PKT2ODI.EXE /B:1 /I:69
  "/B" seçeneği, PKT2ODI.EXE programına hangi mantıksal kartı
  kullanacağını belirtir. Yukarıda izah edildiği gibi, <a href="../network/ethernet.htm">ETHERNET</a> II
  çerçevesini kullanan kartı seçmemiz gerekir. <a href="../network/odi_ins.htm#ccc">ODIPKT</a> programından farklı
  olarak, PKT2ODI "1" değerinden başlayarak sayar, dolayısıyla NET.CFG bu
  örnek gibi görünüyorsa:
    --- NET.CFG ---
      Link Driver 3C574
        FRAME ETHERNET_II
        FRAME ETHERNET_802.2
        FRAME ETHERNET_802.3
        FRAME ETHERNET_SNAP
  şu parametreyi kullanmamız gerekir:
    PKT2ODI.EXE /B:1
  ki bunun amacı ilk kartı kullanmaktır (ETHERNET_II ile olanı). Unutmayın
  ki Ethernet II ile çalışan kartı kullanmamız gerekir, yoksa dönüştürücü
  sürücüyle iletişim kuramayacak ve MLID (Multiple Link Interface Driver)
  bulunamadı hatası verecektir.

  İkinci parametre yani "/I", sürücünün kullandığı yazılım kesmesini
  (vektörü) ayarlar. Bunun 0x60 olması gerektiğini önceden bulmuştuk,
  ancak maalesef bu PKT2ODI ile çalışmaz. Program 0x60 ila 0x68 arası
  kesme vektörlerini kabul etmemektedir. 0x69 vektörünü şu parametre ile
  kullanabiliriz:
    PKT2ODI.EXE /I:69
  0x69 gibi alışılagelmedik bir kesme vektörünü kullanmak bazı TCP/IP
  uygulamaları için sorun teşkil edebilir. Bu vektörü kullanmak için
  yapılandırılmaları gerekir. SIOUX Web sunucusu gibi bazı programlar,
  vektör 0x60 değilse gerektiği gibi çalışmayabilirler.
  Hepsi bu. LSL'i (Link Support Layer) başlattıktan sonra, MLID
  (Multiple Link Interface Driver) ve paket sürücü arayüz dönüştürücüsü
  faal ve çalışır olmalıdır.
    (PKT2ODI başlangıç mesajlarını gösteren resim)
</pre>
<hr>
<pre>
  <b>Telif hakkı &copy; 2007 Ulrich Hansen, Mainz (Almanya), 2010 senesinde
  W.Spiegl tarafından değiştirilmiştir.</b>
  <b>2023 senesinde Berki Yenigün tarafından tercüme edilmiştir.</b>
  Daha fazla bilgi için <a href="../network/intro.htm#ddd">buraya bakın</a>.

  Bu belgeyi kopyalama, dağıtma ve/veya değiştirme izni, GNU Özgür
  Belgeleme Lisansı'nın 1.2 veya Free Software Foundation tarafından
  yayınlanan daha yeni bir sürümü kapsamında verilmiştir.
  Lisansın bir sureti, <a href="../other/fdl12.htm">"GNU Free Documentation License 1.2"</a>
  başlıklı bölümde mevcuttur.

</pre></body></html>
